---
prep_time: ''
cook_time: 15 min.
category: /Borrelhapjes
type_gerecht: ''
soort_gerecht: ''
cuisine: ''
source: Boodschappen.nl
persons: n/a
title: BEEF TERRIYAKI SPIES MET NOEDELSALADE
---

## Ingrediënten

5 eetlepels sojasaus

3 eetlepels gembersiroop

2 eetlepels sesamolie

2 teentjes knoflook (geperst)

600 gram biefstukken (in gelijke blokjes)

2 eetlepels Japanse rijstazijn of

2 eetlepels witte wijnazijn

150 gram mihoen

125 gram taugé

6 lente-/bosuitjes (in ringetjes)

0.5 rode peper (fijngehakt)

## Benodigdheden

## Bereiding

Meng 3 eetlepels sojasaus met 2 eetlepels gembersiroop, 1 eetlepel sesamolie en de knoflook tot een marinade. Schep de biefstuk erdoor en laat afgedekt 1-2 uur marineren in de koelkast. Klop van de overige sojasaus, gembersiroop, sesamolie en de azijn een dressing. Houd apart. Steek de barbecue aan.

Leg de mihoen 1-2 minuten in een pan met kokend water en roer met een vork los. Dompel de taugé kort onder in het kokende water en giet met de mihoen af in een vergiet. Koel onder koud stromend water en laat goed uitlekken.

Schep de mie, taugé, bosui, rode peper en de dressing door elkaar in een schaal.

Rijg de biefstukblokjes aan de spiesen en rooster circa 1 minuut per kant hoog op de barbecue. Leg de spiesen op de noedelsalade.

## Tips

Maak de marinade al eerder, dan kan de biefstuk goed marineren.

GESTOOMDE DUMPLINGS MET VARKENSVLEES EN GROENTENVULLING (origineel Chinees recept)

## Ingrediënten

dumpling deeg

100 gr fijn gehakt varkensvlees (beetje vet)

30 gr donkere paddestoelen (shiitake of iets dergelijks)

20 gr wortel

30 gr bieslook

1 theelepel (kook)olie

1 theelepel oestersaus

1 theelepel kippenbouillonpoeder

0,5 theelepel zout

0,25 theelepel witte peper

sesamolie

## Benodigdheden

Bamboe stoommandjes.

Pan met bodem water, waarin de stoommandjes net boven blijven hangen.

## Bereiding

Dit is een origineel Chinees recept, afkomstig van een Chinese kook workshop in Cloud 9 restaurant in Yangshuo, China.

Meng het varkensgehakt met fijngehakte paddestoelen, wortel en bieslook. Enkruid het geheel met de (kook)olie, oestersaus, kippenbouillonpoeder, zout en peper.

Er zijn heel veel verschillende vullingen voor de dumplings denkbaar - met en zonder vlees - en bij bovengenoemde vulling zou je ook nog wat sojasaus en rijstwijn kunnen toevoegen, alsook fijngehakte Chinese kool, lenteui, knoflook en gemberwortel.

Voor de dumplings is het het eenvoudigst om bij een Chinese toko diepvries dumpling deeg te kopen. Dat is al in rondjes gesneden, van het juiste formaat en flinterdun. Voor hen die ook nog het dumpling deeg zelf willen maken:

Meng 200 gr tarwemeel en 50 gr water en zet deze in een kom of schotel voor 2 uur weg. Vervolgens met een deegroller flinterdun uitrollen en in rondjes uitsnijden met een diameter van ongeveer 10 cm. Door het toevoegen van een klein beetje zout blijft het deeg langer goed.

Leg een velletje dumplingdeeg in je handpalm. Neem een klein beetje van de vulling en leg dat in het midden van het deegvel. Bestrijk de randen van de bovenkant van het deegvel met wat water. Vouw het deegvel dubel en druk de randen zachtjes aan. Er zijn op Internet diverse manieren te vinden om dumplings op een mooie manier dicht te vouwen. Vaak wordt een simpele trapsgewijze vouw gehanteerd.

Plaats de dumplings  in een met (kook)olie ingevette stoommandjes. Je kan ook Chinese koolbladeren als ondergrond in de mandjes gebruiken. Zorg dat de dumplings niet te vast tegen elkaar liggen, anders plakken ze vast. De mandjes boven op elkaar en afgedekt met 1 deksel. In China worden wel 10 mandjes boven op elkaar geplaatst.

Neem een kleine pan met een bodem water en breng dit aan de kook. Zet de stoommandjes boven het water (niet in het water) en laat de dumplings ongeveer 10 minuten stomen.

Serveer de dumplings met donkere azijn, sojasaus en chilisaus.

## Tips

Dit gerecht was tijdens onze kook workshop in China onderdeel van een heel menu: Gong Bao kip, gesmoorde aubergine, komkommer in azijn & chilisaus, wok-geroosterde pinda’s, gestoomde dumplings met varkensvlees en groentenvulling.