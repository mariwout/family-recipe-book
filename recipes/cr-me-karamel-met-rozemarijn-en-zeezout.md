---
prep_time: ''
cook_time: 15 min.
category: /Borrelhapjes
type_gerecht: ''
soort_gerecht: ''
cuisine: ''
source: Boodschappen.nl
persons: n/a
title: "CR\xC8ME KARAMEL MET ROZEMARIJN EN ZEEZOUT"
---

## Ingrediënten

100 gram suiker

1 takje rozemarijn

zeezout

2 eieren (losgeklopt)

2 eidooiers (losgeklopt)

2 zakjes vanillesuiker

150 milliliter slagroom

150 milliliter melk

## Benodigdheden

4 timbaaltjes (ingevet) of

4 eenpersoons ovenschaaltjes (ingevet)

braadslede

aluminiumfolie

## Bereiding

Verwarm een pan met dikke bodem. Schep de suiker in de pan en zet deze zonder te roeren op een hoge stand.

Zet de pan zodra de suiker begint te verkleuren op middelhoge stand. Neem de pan van de warmtebron zodra de suiker een goudbruine kleur heeft en voeg 2 eetlepels water, de rozemarijn en een snuf zeezout toe.

Roer door en laat 10 minuten staan. Verwijder de rozemarijn uit de karamel, verdeel de karamel over de timbaaltjes en laat afkoelen.

Verwarm de oven voor op 180ºC. Klop de eieren en eidooiers los met de vanillesuiker.

Verwarm de slagroom en melk en voeg deze in een dun straaltje al roerend toe aan het eimengsel. Schenk het mengsel door een zeef om eventuele klontjes te verwijderen.

Vul een braadslede of ovenschaal met een bodem warm water. Giet het eimengsel in de timbaaltjes, zet ze in de braadslede en dek af met aluminiumfolie.

Zet circa 45 minuten in de oven tot de crème niet meer beweegt als je voorzichtig tegen de bakjes tikt. Laat de crème karamel afkoelen en zet minimaal 4 uur in de koelkast (dit kan ook een dag van tevoren).

Snijd de crème voor het serveren rondom los door met een puntig mesje langs de rand van de bakjes te gaan. Stort de crèmes op bordjes zodat de karamel eroverheen vloeit.

## Tips

Zorg er bij deze crème karamel voor dat de timbaaltjes diep genoeg in het water staan, maar niet zo diep dat het water in de bakjes loopt. Pas ook op dat het water niet omhoog klotst wanneer je de schaal in de oven zet. Zo garen de puddinkjes in een lekker warm bad, ook wel au bain-marie genoemd.