---
prep_time: ''
cook_time: 15 min.
category: /Borrelhapjes
type_gerecht: ''
soort_gerecht: ''
cuisine: ''
source: Boodschappen.nl
persons: n/a
title: CHILISAUS
---

## IngrediÃ«nten

5 rode pepers

200 ml water

150 gram suiker

50 ml azijn

3 tenen knoflook

1-2 eetlepels maizena

1 eetlepel gember (vers - geraspt)

snuf zout

## Benodigdheden

Kleine keukenmachine

## Bereiding

Ontvel de teentjes knoflook en snij de chilipeper door de midden om de zaadjes te verwijderen (als je van pittig houdt laat je ze natuurlijk lekker zitten).

Doe de knoflook, chilipeper en de gember in een keukenmachine en maal dit fijn.

Doe het water, de suiker, azijn en een snuf zout in een steelpannetje.

Doe de chilli pasta erbij en laat op een laag vuurtje koken tot alle suiker opgelost is.

Proef de saus (voorzichtig = heet) en voeg naar smaak een extra pepertje toe als het iets pittiger mag van je.

Meng eerst 1 eetlepel maizena met een beetje water en meng dit door de saus. Roer goed door met een garde om eventuele klontjes te voorkomen en kook de saus iets in.

De saus moet de dikte hebben van een siroop, na afkoelen wordt hij namelijk nog iets dikker. Is de saus te dun dan voeg je wat extra maizena gemengd met water toe.

Giet de saus in een glazen pot of flesje en laat volledig afkoelen. Eet smakelijk!

## Tips

Bewaar de chilisaus afgesloten op een koele donkere plek. Eenmaal open bewaar je hem in de koelkast. De chilisaus blijft lange tijd goed.