---
prep_time: ''
cook_time: 15 min.
category: /Borrelhapjes
type_gerecht: ''
soort_gerecht: ''
cuisine: ''
source: Boodschappen.nl
persons: n/a
title: BROCCOLI OVENSCHOTEL
---

## IngrediÃ«nten

Voor de ovenschotel:

500 gram broccoli (roosjes)

600 gram aardappelschijfjes

1 ui (gesnipperd)

500 gram rundergehakt

1 rode paprika

2 teentjes knoflook (geperst)

1 theelepel paprikapoeder

1 theelepel uienpoeder

1 ei

250 ml kookroom

1 blokje groentenbouillon (verkruimeld)

50 gram cheddar (geraspt)

50 gram belegen kaas (geraspt)

olie, peper en zout

Voor de topping:

30 gram cheddar (geraspt)

30 gram belegen kaas (geraspt)

verse peterselie (optioneel)

## Benodigdheden

Ovenschaal

## Bereiding

Verwarm de oven voor op 175 graden boven- en onderwarmte.

Kook de broccoli in ca. 5 minuten beetgaar en kook de aardappelschijfjes 10 minuten voor.

Bak de ui glazig in een ruime koekenpan met wat olie, voeg het gehakt toe. Bak het geheel samen en voeg de paprika in blokjes toe.

Voeg de knoflook toe samen met de paprikapoeder en uienpoeder, breng op smaak met peper en zout.

Voeg de broccoli toe en bak nog 5 minuten mee met het gehakt op laag vuur.

Lek de aardappelen goed uit, verdeel de helft van de aardappelen over de schaal, voeg dan de broccoli toe samen met het gehakt. Verdeel de 2e helft aardappels over de broccoli.

Meng het ei met de kookroom, cheddar, belegen kaas, groentebouillon en naar smaak zout en peper. Meng dit goed door met een garde. Giet de room over de aardappelen. Garneer met de extra kaas.

Zet de ovenschaal 30-45 minuten in de oven en bak de ovenschotel gaar, goudbruin en tot de kaas is gesmolten. Garneer optioneel met verse peterselie.

## Tips