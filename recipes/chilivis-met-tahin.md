---
prep_time: ''
cook_time: 15 min.
category: /Borrelhapjes
type_gerecht: ''
soort_gerecht: ''
cuisine: ''
source: Boodschappen.nl
persons: n/a
title: CHILIVIS MET TAHIN
---

## IngrediÃ«nten

400 g heilbotfilet (of een andere stevige witwis)

olijfolie

1 rode chilipeper, in de lengte doormidden en in ongeveer 2 cm brede stukjes gesneden. De meeste zaadjes verwijderd

2 kleine tenen verse knoflook, in dunne plakjes gesneden

1 tl karwijzaad, fijngemaakt in de vijzel

1 gedroogde anchopeper, in stukjes gescheurd

1/2 tl gerookte paprikapoeder (of 1 tl als je geen anchopeper hebt)

500 gr. rijpe romatomaten in blokjes gesneden, of (ook mega lekker: 2 tomaten in blokjes en een blik San Marzano tomaten met sap

1 el tomatenpuree

1/2 tl suiker

5 g korianderblad

zout

tahin (3 el)

1 el citroensap

## Benodigdheden

## Bereiding

Bestrooi de visfilets met een klein beetje zout en zet opzij.

Maak de tahinsaus: doe de tahinpasta in ene grote kom, voeg citroensap toe en roer, steeds water toevoegend tot je een mooie dressing hebt, ongeveer zo dik als yoghurtdrink. Zet opzij.

Doe 3 el olijfolie in een grote (hapjes)pan (waarvoor je een deksel hebt) en zet deze op halfhoog tot hoog vuur. Voeg als de olie heet is de chilipeper toe en bak ze ongeveer 2 minuten (roer regelmatig).

Doe knoflook, anchopeper en karwijzaad in de pan en blijf ongeveer 1 minuut roeren tot de knoflook goudbruin begint te worden.

Roer tomaten, tomatenpuree, suiker, paprikapoeder en een snufje zout door het chili/knoflookmengsel en draai zodra alles kookt het vuur halfhoog, laat de saus onder af en toe roeren ongeveer 15 minuten sudderen tot deze dik is. Let op: als je tomaten uit blik gebruikt is de kooktijd korter.

Leg de visfilets op de saus en laat met deksel op de pan nog 10 minuutjes zachtjes stoven, tot de vis gaar is.

Leg de vis in een schaal, proef de saus en breng eventueel nog extra op smaak.  Schep de tomatensaus over de vis, sprenkel de tahin erover (wees niet te zuinig) en bestrooi met de koriander.

## Tips

Superlekker met gegrilde broccoli en gebakken krieltjes.