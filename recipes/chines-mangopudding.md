---
prep_time: ''
cook_time: 15 min.
category: /Borrelhapjes
type_gerecht: ''
soort_gerecht: ''
cuisine: ''
source: Boodschappen.nl
persons: n/a
title: CHINES MANGOPUDDING
---

## Ingrediënten

Mangopudding:

½ tl agar agar poeder

250 g rijpe, lekkere mango, in blokjes

100 ml plantaardige ongezoete yoghurt (naturel)

150 ml kokosroom -of kokosmelk *

Schil van 1 limoen, zonder de witte binnenkant

50–100 g witte suiker of rietsuiker,

Sap van ½ – 1 limoen

Garnering:

25 g vegan witte chocolade, gehakt

Gemarineerde mango:

80 g mango, in kleine blokjes

Honing of vegan vloeibare zoetstof, naar smaak

Gehakte (Thaise) basilicum of munt, optioneel

Limoensap

## Benodigdheden

## Bereiding

Mangopudding:

Doe 50 ml water en het agarpoeder in een kleine sauspan. Beweeg de pan rond om agarpoeder en water te mengen, en poeder aan de wand van de pan mee te pakken. Laat 10 minuten staan.

Pureer de mango. Zet apart.

Als je de mangopudding op bordjes wil serveren, vet de vormpjes dan licht in met een neutrale olie.

Doe na 10 minuten de kokosroom- of melk, yoghurt, 50 gram suiker en limoenschil ook in de pan met agarpoeder. Warm het geheel, roerend met een pannenlikker, op middelhoog vuur op tot het kookt. Zet het vuur lager. Controleer na 2 minuten zacht doorkoken of er spikkeltjes agarpoeder op de pannenlikker te zien zijn.. Zo ja, kook dan nog een 1 minuut door.

Zet het vuur uit en laat 5 minuten afkoelen.

Zeef een derde van het  warme kokos-yoghurtmengsel bij de mangopuree, roer goed. Doe de rest van het mengsel en het sap van de ½ limoen ook bij de mangopuree, goed roeren. Verwijder de limoenschilletjes.

Proef en doe er meer limoensap en meer suiker bij indien gewenst.

Agar agar stolt bij 40°C  Werk dus snel; je wil niet dat het afgekoelde agar-mengsel de mangopuree niet meeneemt in het stollingsproces.

Verdeel het mengsel over 4 schaaltjes waarin je de pudding wil serveren. Laat ze minstens 3 uur opstijven in de koelkast. Als je ze los op bordjs wil serveren dan moeten ze 8 uur in de koelkast.

Garnerering:

Snij voor de gemarineerde mango kleine blokjes uit een dikke plak mango. Meng de mango met een beetje limoensap, vloeibare zoetstof en gehakte basilicum en/of munt. Gebruik niet te veel kruiden, die kunnen overheersend zijn.

Garneer met de gehakte chocolade en gemarineerde mango

## Tips

AGARPOEDER – Te koop bij een toko of supermarkt. Koop altijd de kleurloze. En altijd in poedervorm, niet in reepjes en vlokken, omdat je van die makkelijk te veel gebruikt. Lees ook deze post over hoe je het beste agar agar poeder verwerkt.

MANGO – In plaats van verse mango kan je ook diepvries mango gebruiken. Het is dan heel belangrijk dat die ontdooid en niet meer ijskoud is. IJskoude mangopuree zal namelijk het agar-mengsel meteen doen stollen, maar je wil dat die pas gaat stollen als het goed gemengd is met de mangopuree.

KOKOS – Gebruik geen light kokosmelk. Hoe meer kokosextract hoe meer smaak en romigheid