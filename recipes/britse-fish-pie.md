---
prep_time: ''
cook_time: 15 min.
category: /Borrelhapjes
type_gerecht: ''
soort_gerecht: ''
cuisine: ''
source: Boodschappen.nl
persons: n/a
title: BRITSE FISH PIE
---

## Ingrediënten

4  hardgekookte eieren

140 gr witte cheddar

450 ml visbouillon

1  prei

2  wortels

30 gr boter

25 gr bloem

100 ml slagroom

zout en peper

300 gr kabeljauw

300 gr zalm

75 g doperwten

Stamppot

1 kg kruimige aardappel

150  slagroom

30 gr boter

zout en peper

## Benodigdheden

## Bereiding

Verwarm de oven voor op 200˚C.

Zet een pan gezouten water op het vuur. Doe de visbouillon in een steelpan en laat het langzaam warm worden.

Pel en snijd de aardappels in stukken en kook ze in het water tot je ze makkelijk kan doorprikken met een mes. Schep de aardappelen uit het water en laat ze droog stomen in een vergiet. Laat het water in de pan.

Maak ondertussen de vulling: Snijd het bovenste grove gedeelte van de prei weg. Snijd de prei in halve ringen en spoel af in een vergiet. Snijd de wortels in kleine blokjes. Laat de boter smelten in een pan en doe de prei en wortel erbij en bak tot zacht en glazig, circa 6 min.

Voor de stamppot: Doe de boter en slagroom in de pan waarin de aardappels gekookt zijn en laat het geheel warm worden. Doe de gekookte aardappels erbij en gebruik de pureestamper om de aardappels fijn te stampen. Breng op smaak met een snuf zout en peper.

Doe de bloem bij de groenten en bak al roerend voor circa 1 minuut. Voeg de warme bouillon langzaam toe gevolgd door de slagroom. Laat de saus 5 minuten doorkoken op laag vuur. Breng eventueel op smaak met zout en peper. Snijd de vis in stukken van circa 3x3cm. Doe de vis en de doperwten in de pan en zet het vuur uit.

Pel en snijd de eieren door de helft en rasp de cheddar.

Doe de vis vulling in een ovenschaal, verdeel de eieren erop en bestrooi met de helft van de geraspte cheddar. Doe de aardappelpuree er bovenop en verdeel gelijkmatig over de schaal. Bestrooi met de overgebleven cheddar.

Doe de schaal in de oven en bak circa 25 minuten of tot de bovenkant mooi goudbruin is. Laat 10 minuten afkoelen voordat je het serveert.

## Tips