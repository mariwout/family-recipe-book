---
prep_time: ''
cook_time: 15 min.
category: /Borrelhapjes
type_gerecht: ''
soort_gerecht: ''
cuisine: ''
source: Boodschappen.nl
persons: n/a
title: AVOCADO-GEITENKAASTRUFFEL
---

![Recipe Image](images\image103.jpeg)

## Ingrediënten

½ sjalot

2 el sesamolie

3 el sushiazijn

2 el sojasaus light

2 eetrijpe avocado's

50 g ongezouten pistachenoten

50 g ongebrande amandelen

1 tl chilivlokken

½ limoen

100 g zachte geitenkaas

75 g waterkers

50 g granaatappels

½ bakje tuinkers

## Benodigdheden

staafmixer met hoge beker

keukenmachine

## Bereiding

Maak de dressing. Snijd daarvoor de sjalot fijn. Doe de sesamolie, ⅔ van de sushiazijn, de sojasaus en sjalot in een hoge beker en pureer met de staafmixer. Breng op smaak met peper en zout.

Snijd de avocado’s overdwars doormidden, haal de pit eruit en de schil eraf. Vermaal in de keukenmachine de noten, chilivlokken en het limoenrasp tot een grove crumble.

Smeer de avocado’s in met de rest van de sushiazijn. Vul de avocadohelften, op de plek van de pit, met de geitenkaas. Zet de helften weer terug op elkaar. Snijd voor de stabiliteit een stukje van de onderkant van de avocado’s af.

Rol de hele avocado’s door het notenmengsel en druk met je hand lichtjes aan. Zet de avocadotruffel rechtop op een bord. Verdeel de waterkers eromheen en bestrooi met de granaatappelpitjes en wat extra notencrumble. Besprenkel met de dressing en garneer met wat tuinkers. Je deelt met z’n tweeën één truffel.

## Tips

Je kunt de waterkers eventueel vervangen door rucola.

In plaats van geitenkaas kun je ook feta gebruiken. Gebruik dan 50 g feta en 50 g roomkaas. Je kunt ook hummus gebruiken.