---
prep_time: ''
cook_time: 15 min.
category: /Borrelhapjes
type_gerecht: ''
soort_gerecht: ''
cuisine: ''
source: Boodschappen.nl
persons: n/a
title: BIEFSTUK MET BALSAMICOJUS, GEGRILDE NECTARINES EN GEITENKAAS
---

## Ingrediënten

4 biefstukken

3 nectarines

2 eetlepels olijfolie

3 sjalotjes (gesnipperd)

3 eetlepels balsamicoazijn

150 milliliter vleesbouillon

50 gram boter

1 eetlepel honing

100 gram zachte geitenkaas (verkruimeld)

1 eetlepel basilicumblaadje

## Benodigdheden

## Bereiding

Laat de biefstukken op kamertemperatuur komen. Snijd de nectarines doormidden tot op de pit. Draai de helften los van elkaar en verwijder de pitten. Schil ze en snijd het vruchtvlees in partjes.

Verhit voor de jus 1 eetlepel olijfolie en fruit hierin de sjalotjes 2¬-3 minuten. Voeg de balsamico en bouillon toe en breng aan de kook.

Verhit een grillpan en rooster hierin de nectarine tot er mooie grillstrepen ontstaan. Keer af en toe om.

Verhit de overige olijfolie met de boter. Bestrooi de biefstukken met zout en peper en bak in circa 2 minuten per kant bruin en rosé. Laat het vlees onder aluminiumfolie 5 minuten rusten.

Giet de balsamico¬ sjalottensaus bij het bakvet en roer de honing erdoor. Breng tegen de kook aan. Breng de saus op smaak met peper. Serveer de biefstukken met de balsamicojus. Leg de nectarines op het vlees. Verdeel de geitenkaas erover en garneer met basilicum.

## Tips

Lekker met krieltjes, peultjes en broccoli.

Vervang nectarines in dit recept door perzik of mango.