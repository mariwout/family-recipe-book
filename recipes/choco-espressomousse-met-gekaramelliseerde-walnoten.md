---
prep_time: ''
cook_time: 15 min.
category: /Borrelhapjes
type_gerecht: ''
soort_gerecht: ''
cuisine: ''
source: Boodschappen.nl
persons: n/a
title: CHOCO-ESPRESSOMOUSSE MET GEKARAMELLISEERDE WALNOTEN
---

## Ingrediënten

150 gram walnoten

2 eetlepels honing

15 gram boter

1 snufje kaneelpoeder

2 theelepels suiker

125 gram extra pure chocolade (in stukken)

1 kopje espressokoffie (afgekoeld) of

1 kopje koffie (afgekoeld, sterk)

2 eieren (gesplitst)

50 gram suiker

125 milliliter slagroom

## Benodigdheden

## Bereiding

Verwarm de oven voor op 160ºC. Verdeel de walnoten met de honing, 2 theelepels suiker, 15 gram boter en kaneel over de bakplaat en zet circa 20 minuten in de oven. Schep daarna de suiker en ½ theelepel zout erover.

Smelt de chocolade au bain-marie. Roer de espresso erdoor. Klop de 2 eidooiers met 2 eetlepels suiker au bain-marie licht van kleur en schuimig. Voeg toe aan het chocolademengsel.

Klop de eiwitten met een snufje zout stijf en voeg al kloppend de rest van de suiker in gedeelten toe. Klop de slagroom stijf. Spatel het eiwit en de slagroom luchtig door het chocolademengsel.

Verdeel de mousse over de schaaltjes en zet minimaal 3 uur in de koelkast. Bestrooi met de gekaramelliseerde walnoten.

## Tips

Voeg 2 eetlepels whisky toe aan de espresso.

Vervang de walnoten in dit recept door cashewnoten.