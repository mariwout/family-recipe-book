---
prep_time: ''
cook_time: 15 min.
category: /Borrelhapjes
type_gerecht: ''
soort_gerecht: ''
cuisine: ''
source: Boodschappen.nl
persons: n/a
title: CATALAANSE VARKENSSTOOF MET KNOFLOOK EN SAFFRAAN
---

## Ingrediënten

2 uien, fijngesnipperd

100 ml olijfolie

2 dikke eetlepels tomatenpuree

1 kg varkensschouderfilet (procureur), in grote blokken

150 ml witte wijn

150 ml water

1,5 bouillonblokje (wat je wil)

1 blad laurier

1 verpakkinkje saffraan

handvol peterselie

6 tenen knoflook

50 gram blanke amandelen

## Benodigdheden

## Bereiding

Begin Catalaans met het rustig fruiten van de ui in de ruimhartige hoeveelheid olie tot hij kastanjebruin is. Dat kan wel 20 minuten duren, zet het vuur vooral niet hoog. Roer er dan de tomatenpuree door; dit is nu de ‘sofregit’.

Voeg het vlees, de wijn, water, bouillonblokjes, laurier en saffraan toe, sluit het deksel en sudder heel zachtjes tot het vlees zacht is: circa 1,5 uur.

Giet het stoofvocht af in een kom en verwijder het laurierblad. Snijd de peterselie en knoflook grof en doe ze met de amandelen en een flinke soeplepel stoofvocht in de beker van de staafmixer. Pureer heel grondig; het mag niet meer gruizig smaken. Voeg nog wat stoofvocht toe als het te dik is. Breng op smaak met zout en peper en meng voorzichtig met het vlees. Sudder nog 5 minuten. De uiteindelijke saus heet ‘picada’.

## Tips

Noot voor al die lezers echter die menen dat ze volkskeukenrecepten immer naar de letter moeten uitvoeren: wees gerust. Iets minder knoflook mag best.