---
prep_time: ''
cook_time: 15 min.
category: /Borrelhapjes
type_gerecht: ''
soort_gerecht: ''
cuisine: ''
source: Boodschappen.nl
persons: n/a
title: APPELKOEKEN MET KANEELSUIKER
---

![Recipe Image](images\image103.jpeg)

## Ingrediënten

2 friszoete handappels

3 eetlepels suiker

20 plakjes diepvriesbladerdeeg (ontdooid)

1 ei (losgeklopt)

0.5 theelepel kaneel

## Benodigdheden

appelboor

bakplaat met bakpapier

evt. ronde uitsteker

## Bereiding

Verwarm de oven voor op 200ºC. Schil de appels en verwijder met een appelboor de klokhuizen. Snijd van elke appel 5 plakken van 1 cm dik en van gelijke grootte.

Wentel de appelringen door de helft van de suiker. Leg ze op 10 deegplakjes. Dek de appelringen af met een 2e deegplakje en druk het deeg rond de appel goed dicht.

Steek of snijd de appelkoeken rond uit en druk de naden eventueel nogmaals met een vork aan. Bestrijk de koeken dun met losgeklopt ei.

Bak de appelkoeken in de oven in 20 min. lichtbruin en gaar. Meng de rest van de suiker met de kaneel. Leg de koeken op een schaal en bestrooi met de kaneelsuiker.

## Tips

Stop in de holtes van de appelringen een bolletje amandelspijs. Reken op 1 tl amandelspijs per appelkoek.