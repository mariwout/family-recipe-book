---
prep_time: ''
cook_time: 15 min.
category: /Borrelhapjes
type_gerecht: ''
soort_gerecht: ''
cuisine: ''
source: Boodschappen.nl
persons: n/a
title: ALOO GOBI (KRUIDIGE INDIASE AARDAPPEL STOOF)
---

## IngrediÃ«nten

800 gr aardappels ( vastkokend )

600 gr bloemkool

1 limoen

200 ml groentebouillon (Maggi)

2 tomaten

1 eetlepel tomatenpuree

1 eetlepel amandelschaafsel ( geroosterd )

0.5 rode peper

3 cm gember

1 eetlepel garam masala kruiden

1 theelepel paprikapoeder

1 theelepel kurkuma

handje verse peterselie

1 teen knoflook

1 uitje

## Benodigdheden

## Bereiding

Schil de aardappels en snijd ze in stukken van ca 3 cm. Kook ze kort voor in gezouten water, ongeveer 5 minuten, tot ze net iets zachter zijn maar nog stevig. Giet af en zet apart.

Verhit wat olie in een grote pan of wok en fruit de ui samen met de knoflook, gember en rode peper tot de ui glazig is. Voeg de tomatenpuree, garam masala, paprikapoeder en kurkuma toe en bak dit kort mee, zodat de smaken goed vrijkomen.

Doe nu de kleine bloemkoolroosjes en de voorgekookte aardappelblokjes en in de pan. Bak dit een paar minuten mee terwijl je alles goed omschept, zodat de groenten de kruiden opnemen.

Voeg daarna de in stukjes gesneden tomaten toe en schenk de bouillon erbij. Laat het geheel op laag vuur sudderen tot de aardappels en bloemkool helemaal gaar zijn en de saus iets is ingedikt. Dit duurt ongeveer 15 tot 20 minuten.

Knijp er vlak voor het serveren wat verse limoensap overheen en strooi er flink wat verse peterselie over. Garneer met het geroosterde amandelschaafsel voor een lekkere crunch.

Tips: bewaar de aloo gobi maximaal 3 dagen afgedekt in de koelkast. Opwarmen kan eenvoudig.

Ik vind het lekker om er een schepje (plantaardige) yoghurt bij te serveren, dat verzacht de kruiden een beetje.

## Tips

Lekker met zelfgemaakt naanbrood.