---
prep_time: ''
cook_time: 15 min.
category: /Borrelhapjes
type_gerecht: ''
soort_gerecht: ''
cuisine: ''
source: Boodschappen.nl
persons: n/a
title: ADVOCAAT
---

## Ingrediënten

10 eidooiers

100 ml wodka

0,5 tl vanille-extract

150 gr witte basterdsuiker

1 mespuntje zout

## Benodigdheden

## Bereiding

Doe de eidooiers samen met de wodka, vanille-extract, suiker en een snuf zout in een hittebestendige kom. Klop alles met een garde los. Zet een grotere kom klaar met koud water waar de kom met eidooiers in past (dat is straks voor het terug koelen van de advocaat). Geen idee wat je met de overgebleven eiwitten moet doen? Wij geven je handige tips.

Zet een pan met een laagje water op het vuur waar de kom in past. Zet de kom met eidooiers op de pan en verwarm het ei-mengsel au bain marie naar 64 graden (gebruik hiervoor een kookthermometer) of een dikke vla. Blijf ondertussen het mengsel goed doorkloppen tot er een dikke vla ontstaat.

Koel de advocaat terug, door de kom van het vuur te halen en in de kom met koud water te zetten. Blijf 5 tot 8 minuten roeren. Zeef de advocaat wanneer er tijdens het koken klontjes zijn ontstaan.

## Tips

Bewaar de advocaat afgedekt in de koelkast. Serveer bijvoorbeeld met in blokjes gesneden cake en een flinke toef slagroom, of lepel gewoon lekker zó op.