---
prep_time: ''
cook_time: 15 min.
category: /Borrelhapjes
type_gerecht: ''
soort_gerecht: ''
cuisine: ''
source: Boodschappen.nl
persons: n/a
title: ANANAS TARTE-TATIN MET KOKOSIJS
---

![Recipe Image](images\image103.jpeg)

## Ingrediënten

4 eetlepels bruine basterdsuiker

20 gram boter

1 verse ananas

1 rol diepvriesbladerdeeg (ontdooid)

200 milliliter roomijs

50 milliliter kokosmelk

## Benodigdheden

## Bereiding

Smelt de suiker met 3 eetlepels water en de boter in een pannetje op een lage stand, tot de suiker is gesmolten. Giet de karamel in de ingevette taartvorm.

Verwarm de oven voor op 210ºC. Schil de ananas, verwijder de harde kern en snijd in ringen van circa 2 cm dik. Leg 1 ananasring in het midden van de taartvorm. Snijd de rest van de plakjes doormidden en leg in een waaierpatroon in de vorm.

Prik met een vork gaatjes in het bladerdeeg en leg de lap deeg over de ananas heen. Duw de randen iets naar beneden in de taartvorm. Bak de taart in de oven in circa 20 minuten goudbruin.

Meng intussen het ijs met de kokosmelk en roer door tot het goed gemengd is. Zet in de diepvries tot de taart klaar is. Neem de taart uit de oven. Leg een groot bord op de taartvorm en keer de vorm om, zodat de taart op het bord ligt. Pas op voor de druipende karamel. Snijd de taart in punten en serveer met een bolletje ijs.

## Tips