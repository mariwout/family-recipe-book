---
prep_time: ''
cook_time: 15 min.
category: /Borrelhapjes
type_gerecht: ''
soort_gerecht: ''
cuisine: ''
source: Boodschappen.nl
persons: n/a
title: BRABANTSE WORSTENBROODJES
---

## Ingrediënten

Deeg

500 gram bloem

250 ml melk handwarm

100 gram ongezouten roomboter

7 gram droge instant gist

9 gram zout

10 gram suiker

Vulling

750 gram half-om-half gehakt

1 ei

75 gram paneermeel

25 gram mosterd

peper en (flink) zout

extra: 1 geklutst ei voor het bestrijken van de broodjes

## Benodigdheden

## Bereiding

Doe alle ingrediënten voor het deeg in een kom en kneed in 10-15 minuten tot een soepel en elastisch deeg.

Verdeel het deeg gelijk in 20 stukken. Bol ieder stukje deeg op, dit doe je zo: leg het deeg op je werkblad en plaats je handpalm hier als een 'kommetje' overheen. Draai stevig rond tot het deeg zich tot een mooi balletje vormt (de onderkant zal niet glad zijn, dat is prima).

Laat de deegballetjes 30 minuten afgedekt rusten.

In de tussentijd doe je de ingrediënten voor de vulling in een kom, kneed deze door elkaar. Maak 20 gelijke worstjes van het gehaktmengsel.

Neem een balletje deeg en rol dit uit tot een ovaal plakje, het moet een paar centimeter langer zijn dan het worstje.

Leg het worstje op het deeg, vouw de (smalle) uiteinden over het worstje. Vouw vervolgens de (brede) uiteinden om het worstje (niet te strak, anders barst het broodje open tijdens het bakken) en rol het geheel over je werkblad om te naden enigszins te dichten.

Leg het broodje met de naad naar beneden op een met bakpapier beklede bakplaat. Herhaal dit voor alle worstenbroodjes.

Dek de broodjes af en laat ze 60 minuten narijzen. Bestrijk ze met het geklutste ei voordat ze de oven ingaan.

Bak de Brabantse worstenbroodjes in 16-18 minuten op 220 °C (boven- en onderwarmte).

## Tips

Ik gebruik een droge theedoek om het deeg af te dekken tijdens het rusten.

Bewaren: 2-3 dagen in een afgesloten verpakking buiten de koelkast.