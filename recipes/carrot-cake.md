---
prep_time: ''
cook_time: 15 min.
category: /Borrelhapjes
type_gerecht: ''
soort_gerecht: ''
cuisine: ''
source: Boodschappen.nl
persons: n/a
title: CARROT CAKE
---

## Ingrediënten

4 eieren (M)

250 ml zonnebloemolie

2 tl vanille-extract

250 gram lichtbruine basterdsuiker

300 gram bloem

2 tl bakpoeder

1 tl baking soda

snuf zout

2 tl kaneel

0,5 tl nootmuskaat

0,25 tl gember

0,25 tl kruidnagel

400 gram wortel (geraspt)

125 gram walnoten (fijngehakt)

## Benodigdheden

Bakvorm 20 cm

## Bereiding

Begin met het raspen van de wortels, zet hierna even opzij.

Neem een beslagkom en klop eieren, zonnebloemolie en vanille-extract met een garde door elkaar. Roer daarna ook de suiker erdoor. Bloem, bakpoeder, baking soda, zout en de kruiden kun je tegelijk toevoegen en door het beslag spatelen.

Zodra deze droge ingrediënten zijn opgenomen voeg je de geraspte wortel toe en walnoten toe, spatel deze gelijkmatig door het beslag.

De cake bak je in 3 losse lagen, je krijgt dan een beter resultaat dan wanneer je hem als 1 grote cake zou bakken en later doorsnijdt. Als je 3 bakvormen van 20 cm hebt kun je het beslag daar gelijk over verdelen, anders doe je dit vast in kommen zodat de lagen cake even groot worden.

Vet je bakvorm(en) in en bestuif deze met bloem, leg op de bodem een bakpapiertje zodat ze makkelijk loslaten. Stort het beslag in de bakvorm(en).

Bak de lagen cake in 15-18 minuten op 180 °C (boven- en onderwarmte).

Laat de lagen cake even afkoelen in de vorm voordat je ze verplaatst naar een rooster om helemaal af te koelen. Verpak de lagen cake na het afkoelen in folie als je de taart nog niet gelijk afmaakt. De cakes kun je al prima een dag of 2 van tevoren maken.

Carrot cake topping

Als de cakes volledig zijn afgekoeld, maak je de cream cheese frosting volgens recept. Daarna kun je beginnen met het opbouwen van de taart.

Leg de eerste plak cake op een bord of taartplateau en verdeel er een laagje frosting over, ik koos zelf voor dunne laagjes frosting. Leg de tweede plak cake er bovenop en vul deze op dezelfde manier. Vervolgens eindig je met de derde en laatste plak cake, zorg dat de platte onderkant nu de bovenkant wordt.

Voordat je de taart afsmeert vul je eerst alle kiertjes op met frosting en breng je ook een dun laagje aan op de bovenkant. Gebruik vervolgens een paletmes om de taart rondom strak af te smeren. Maak je bord of plateau rondom schoon met een licht vochtig keukenpapiertje.

Doe de overige frosting (zonder kruimels!) in een spuitzak met gladde spuitmond. Maak een cirkel van toefjes bovenop de taart. Hier vind je tips om dit zo gelijkmatig mogelijk te doen. Decoreer de toeven bovenop met de extra walnoten.

## Tips

Als decoratie kun je ook kleine worteltjes maken van fondant/marsepein. Past perfect bij deze taart.

Afgedekt in de koelkast blijft de taart 4-5 dagen goed. Haal hem een half uurtje voor serveren uit de koelkast.