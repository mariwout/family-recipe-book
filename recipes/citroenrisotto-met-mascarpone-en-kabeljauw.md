---
prep_time: ''
cook_time: 15 min.
category: /Borrelhapjes
type_gerecht: ''
soort_gerecht: ''
cuisine: ''
source: Boodschappen.nl
persons: n/a
title: CITROENRISOTTO MET MASCARPONE EN KABELJAUW
---

## Ingrediënten

1 l. visbouillon

40 ml. extra vergine olijfolie

30 gr. roomboter

3 el. fijngesneden (citroen)tijm + extra takjes om te garneren

100 gr. gerookte pancetta of spek in reepjes

1 prei in dunne ringen

2 teentjes knoflook, fijngesneden

200 gr. arborio- of carnarolirijst

80 ml. droge witte wijn

2 stukken kabeljauw

1,5 el. mascarpone

rasp en sap van 1 citroen

## Benodigdheden

## Bereiding

Breng de bouillon in een pan op hoog vuur aan de kook, draai het vuur laag en houd de bouillon tegen de kook aan.

Verwarm de helft van de olie en alle boter in een grote pan met zware bodem op matig vuur. Voeg de preiringen, pancetta, tijm en knoflook toe en bak ze onder af en toe roeren zachtjes 6-8 min.

Voeg de rijst toe en schep de korrels 2-3 min. door het vet. Schenk de wijn erbij en laat al roerend 1-2 min. inkoken tot een kwart.

Voeg een grote scheut (250 ml.) hete bouillon toe. Roer de risotto tot deze bouillon is opgenomen voor je weer een scheut bouillon toevoegt. Ga zo 20-25 min. door tot je alle bouillon hebt toegevoegd en je dikke, smeuïge, beetgare risotto hebt.

Verhit intussen in een grote koekenpan de rest van de olijfolie op middelhoog vuur. Bestrooi de kabeljauw met wat zout. Schroei ze in de pan in 30 sec. aan beide kanten dicht en laat ze vervolgens nog enkele minuten op laag vuur in de pan gaar bakken.

Roer de mascarpone, de citroenrasp en het - sap door de risotto en voeg zout en peper naar smaak toe.

Verdeel de risotto over de borden en leg de kabeljauw erop.  Garneer nog met wat takjes tijm.

## Tips

In het oorspronkelijk recept wordt i.p.v. kabeljauw, coquilles gebruikt. Deze hoef je maar 30 seconden aan elke kant dicht te schroeien, waarna je ze op tijdelijk op een bord legt en warm houdt voor uiteindelijk gebruik.

Maar elke stevige witvis als alternatief is even heerlijk.

Een droge witte wijn smaakt er heerlijk bij.